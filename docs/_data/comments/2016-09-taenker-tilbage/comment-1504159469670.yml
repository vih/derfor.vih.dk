_id: 3ff9cae0-8e12-11e7-b692-5be3d941184b
message: "Jeg husker bedst tilbage på det sociale og de mange fantastiske mennesker, som jeg delte min højskoletid med.\r\n\r\nDet var enormt udviklende menneskeligt at være på højskole. Vi var en blandet flok med forskellige baggrunde, fra forskellige typer hjem og med forskellige ting i livets rygsæk, men på højskolen var vi alle lige, og den kamp for opmærksomhed, anerkendelse og indflydelse, der ellers synes at præge vores samfund og vores omgang med hinanden, var for en stund uvedkommende og ligegyldig. Jeg tænker af og til på højskoletiden som en tidslomme, hvor det var muligt at træde uden for det etablerede samfund og dets pålæg om at stræbe og få succes. \r\n\r\nI denne lille tidslomme var der masser for både hånd og ånd, men uden et mål om at skulle nå eller opnå noget i et bestemt tempo. Her var det muligt at være til inden for nogle definerede sociale rammer. Her blev man ikke målt og vejet på sine evner og præstationer, men på sine menneskerlige kvalifikationer. Her var der tid til eftertænksomhed og refleksion - uden at det nødvendigvis skulle give mening. Det var mening nok i sig selv, og det var ærlig talt befriende."
name: '- Michael Bækgaard'
email: 1076ab42febd116ef5886da620300619
relation: Tidligere elev
url: ''
hidden: ''
date: '2016-09-05T06:04:29.663Z'
timestamp: 1504159469
